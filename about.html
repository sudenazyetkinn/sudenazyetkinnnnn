<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>About Me</title>
    <link rel="stylesheet" href="style copy.css">
</head>
<body>
<a href="index.html" class="back-arrow">&#8592;</a> 
<section>
    <h1>Hakkımda</h1>       
    <h3>
        
        Ben Sudenaz Yetkin. Mimar Sinan Güzel Sanatlar Üniversitesi’nde mimarlık öğrencisiyim. Mimarlıkla ilişkim çoğu zaman planlı değil; merak ederek, dolaşarak ve bazen bilerek kaybolarak şekilleniyor. Mekânı yalnızca
         kurulan bir yapı değil, insanın duyuları ve duygularıyla temas eden bir deneyim alanı olarak görüyorum.

Ara sokaklarda kaybolup bir anda denize çıkmak ya da tıpkı daracık sokaklardan geçip Trevi’nin kocaman kollarıyla seni karşılaması gibi… Bu beklenmedik anlar, mekânla kurduğum ilişkinin başladığı yerler. Yönümü kaybettiğimde
 çevreme daha dikkatli bakıyorum; insanlar, sesler, ışık, küçük detaylar tasarım düşünceme sızıyor.

Bir mekânda beni en çok etkileyen unsur kapı. Henüz içeri girmeden, içimdeki merakı kıpırdatan; mekânın öbür tarafını hayal etmeme izin veren o eşik hâli. Mekânla kurulan ilişkinin, çoğu zaman bu hayal anında başladığına inanıyorum.

Çizimlerimin soyut kalmasını seviyorum. Çünkü tek bir yoruma sabitlenmek yerine, farklı zihinlerde farklı anlamlar üretmesini önemsiyorum. Mimarlığın, kullanıcı tarafından deneyimlenerek tamamlanan bir süreç olduğunu düşünüyorum.

Işık, duyular, ergonomi ve mekânın hissettirdikleri tasarım yaklaşımımın merkezinde yer alıyor. Beraber üretmeye, uygulamalı ve deneyimsel öğrenmeye önem veriyorum. Özellikle çocuklarla yapılan çalışmaların, öğrenmenin en 
samimi ve dönüştürücü hâllerinden biri olduğuna inanıyorum. Mimarlığı, insanların hayatına birebir dokunan, küçük ama gerçek izler bırakan bir alan olarak görüyorum.

Yaratıcı ve hümanist bir bakış açısıyla, kullanıcıları sürecin bir parçası haline getiren; gösterişli olmaktan çok, hatırlanan, his bırakan ve akılda kalacak kadar sade mekânlar üretmeyi hedefliyorum.</h3> 
    
</section>


</body>
</html>
